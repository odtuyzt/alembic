---
title: ODTÜ YZT nedir?
feature_text: |
  ## ODTÜ Yapay Zeka Topluluğu
  ODTÜ'nün yapay zeka odaklı ilk topluluğuna hoş geldiniz!
feature_image: "https://c4.wallpaperflare.com/wallpaper/930/316/885/gradient-simple-background-colorful-abstract-wallpaper-preview.jpg"
excerpt: "Yapay zeka nedir? Nasıl çalışıyor? Dünyada ve Türkiye’de hangi kurumlar bu konuda neler yapıyor? Gerçekten işimizi çalacak mı? Hazırlık sınavını benim yerime çözebilir mi? Bu soruların cevabını bulmak, proje geliştirmek, hackathon’lara katılmak ve yapay zeka devriminde rol almak için YZT’ye katıl! EE’ci veya beşeri, YZ dünyasında herkese yer var."
---

ODTÜ Yapay Zeka Topluluğu (YZT) ODTÜ öğrencilerinin, üniversitenin “yenilikçilik ve öncülük” değerinin ışığında, günümüzün en önemli teknolojisi olan yapay zekayı (YZ) kullanarak ve okulun etik değerleri göz önüne alarak sağlıktan robotiğe geniş bir yelpazede uygulanabilir projeler geliştirdiği, alanın akademik ve endüstriyel takibini yaptığı ve bu doğrultuda bilgi paylaşımında bulunduğu bir topluluktur.

### Prensiplerimiz

**İnovasyon**: YZT projelerinde ve iç yönetiminde,  başarı yolunda en yenilikçi metotları uygular. Yenilikçilik ve istikrarlılık arasındaki denge gözetilir.

**Sorumluluk**: YZT yapay zeka teknolojilerini sorumlu bir biçimde kullanır. Geliştirilen projelerin ODTÜ etik değerleri doğrultusunda kullanılmasını amaçlar.

**Açıklık**: YZT projelerini herkese açık bir biçimde geliştirir. İç yönetim şeffaftır ve her kararının hesabını verebilecek bir konumdadır.

**Verimlilik**: YZT yaptığı her işte kaynaklarını en verimli şekilde kullanarak istenilen sonucu elde etmeyi hedefler. 

### Organizasyonumuz

YZT içinde ikiye ayrılır: ARGE grubu ve eğitim grubu.
ARGE grubu tecrübeli YZT üyelerinden oluşur. Bu üyeler:
- proje liderliği, takım kaptanlığı gibi kıdemli rollerde bulunurlar. 
- yapılacak projelerin belirlenmesine, eğitim müfredatının hazırlanmasına katkıda bulunurlar.
- topluluğun yönetiminde yer alabilirler.
- eğitim grubu üyelerine mentörlük yaparlar.
Eğitim grubu üyeleri seçtikleri müfredat doğrultusunda eğitim alırlar ve eğitimin sonunda sertifika almaya hak kazanırlar. Başarılı üyeler ARGE grubuna katılabilirler.

### Etkinliklerimiz

1. Türkiye ve dünyadaki YZ ve VB yarışmalarına katılmak
2. YZ projeleri geliştirmek
3. Sertifikalı eğitim programları hazırlamak ve bu eğitimi vermek
4. Kaliteli Türkçe YZ içeriği üretmek
5. Makale ve kitap okumaları yapmak
6. Endüstri ve akademi takibi yapmak 
7. Türkiye YZ raporu hazırlamak

### Bize Katılın

YZT hala kuruluş aşamasında bir topluluktur. Eğer siz de çekirdek kadromuza katılmak isterseniz lütfen odtuyzt@gmail.com adresine mail atın.

ODTÜ YZ çalışma grubumuza katılın: [https://t.me/odtuyz](https://t.me/odtuyz)

Instagram'dan takip edin: [https://www.instagram.com/odtuyzt/](https://www.instagram.com/odtuyzt/)

LinkedIn'den takip edin: [https://www.linkedin.com/company/odtu-yzt](https://www.linkedin.com/company/odtu-yzt)
